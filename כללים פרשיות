
שולחן ערוך אורח חיים הלכות ראש חודש סימן תכח
לעולם קורין * צו את אהרן קודם פסח בפשוטה, ומצורע במעוברת, חוץ (ו) ג מבה"ח מעוברת (וה"ש מעוברת) שקורין אחרי מות קודם הפסח. * ולעולם קורין פרשת * ד במדבר סיני קודם עצרת, * תשעה באב קודם ואתחנן, אתם נצבים קודם ר"ה. ולכן כשר"ה (ז) ביום ב"ג, שיש שתי שבתות בין ר"ה לסוכות, צריכים לחלק נצבים וילך כדי שיקראו וילך בין ר"ה לצום כפור, והאזינו בין צום כפור לסוכות; וסימן: (ח) ב"ג ה המלך (דניאל א, ה) פת וילך. אבל (ט) כשר"ה ביום ה"ו, אז אין בין ר"ה לסוכות אלא שבת אחת שקורין בה האזינו, אז וילך עם נצבים קודם ר"ה, וסי' לפשוטה: (י) ו <ג> פקדו ופסחו, ולמעוברת: סגרו ופסחו, מנו ועצרו, צומו וצלו, קומו ותקעו. 
